:SE:
:INTRO:

Nu när hösten och mörkret börjar närma sig är det dags för en liten uppdatering
från oss i styrelsen! Framöver har vi några roliga event på ingång, läs mer här!

:POINT: NCPC 2021

<a href="https://lithekod.se/ncpc/se/">https://lithekod.se/ncpc/se/</a>

Snart är det dags för NCPC, nordiska mästerskapen i tävlingsprogrammering! Lag
om upp till tre personer löser programmeringsproblem och tävlar mot andra
universitetslag runt om norden. De bästa lagen på LiU kvalificerar till NWERC i
vår.

Nu på lördag (2 oktober) går det en uppvärmningstävling och vi kommer vara
några på plats i Cafe Java om du har några frågor eller vill testa på hur
programmeringstävlingar går till.

Skicka ett mail till LiTHe kods ordförande (ordf@lithekod.se) om du vill vara
med och redan har ett färdigt lag om tre personer, eller om du/ni är en/två
personer och söker extra lagkamrater.

I år är tävlingen en hybridtävling, vilket betyder att det går bra att tävla
hemifrån. För de som vill har LiTHe kod bokat datorsalar och vi kommer också
bjuda på lunch för de som tävlar på plats. Läs mer på vår hemsida!

:POINT: Hacktoberfest

Precis som förra året kommer vår alldeles egna Frans Skarman hålla en
presentation om open source och hur du kommer igång, med anledning av
Hacktoberfest! Presentationen kommer gå i A1 tisdag 4 oktober klockan 17:15.

Hacktoberfest är ett slags evenemang som går under hela oktober.  Om du gör tre
pull requests till (medverkande) projekt på Github får du en t-shirt och kanske
en ingång till att börja engagerade dig i open source. Läs mer på
Hacktoberfest-hemsidan: <a href="https://hacktoberfest.digitalocean.com/">
https://hacktoberfest.digitalocean.com/</a>
